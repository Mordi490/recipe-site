---
title: Karamell-sjokoladekake
tags: ["dessert", "bakverk"]
ingredienser: ["smør", "mørk sirup", "sukker", "kremfløte", "nelik"]
heroImage: ["../../assets/recipe-images/web_karamell-sjokoladekake.jpg"]
---

# Karamell-sjokoladekake

## Ingredienser

### Kakebunn

- 4 egg
- 1 1/2 dl sukker
- 3 ss kakao
- 1 dl hvetemel
- 1 dl potetmel
- 1 ts bakepulver

### Karamellfromasj

- 150 g sukker
- 2 1/2 dl melk
- 50 g sukker
- 3 eggeplommer
- 5 dl kremfløte
- 6 gelatinplater

### Pynt

- 3-4 dl kremfløte
- reven sjokolade

## Instruksjon

**Kakebunnen:** Pisk egg og sukker til eggedosis, bland sammen de tørre ingrediensene til kakebunnen og sikt det i eggedosisen. Rør forsiktig. Helles i godt smurt form, 24 cm, og stekes ved 175 gr. nederst i ovnen, ca. 30-35 minutter.

**Fromasjen:** Legg gelatinplaten i bløt i kaldt vann (ca. 8-10 minutter). Smelt 150 g sukker og la det bli gyllent. Hell på melken og rør godt til karamellen er oppløst. Det kan ta litt tid, slik at det er lurt å ta kjelen fra varmen. Pisk eggeplommene med 50 g sukker. Kok opp karamellmelken og hell litt av den over eggeplommen under stadig omrøring. Hell eggeplommene tilbake i resten av karamellen og varm forsiktig opp. Rør godt inntil kremen tykner. Avkjøles under omrøring.

Pisk kremfløten stiv. Kryst vannet ut av gelatinbladene og løs dem opp i litt kokende vann eller i mikrobølgeovn. Gelatinoppløsningen, som er fingervarm, røres forsiktig i kremen. La det stivne litt før eggeblandingen røres i. Sett det kjølig. Del kakebunnen i to eller tre. Legg det nederste laget tilbake i kakeformen, ha på halvt stivnet formasj, neste lag kake og mer formasj, og til sist det øverste laget. Sett kaken kjølig til neste dag, Ta den ut av formen og pynt etter eget ønske med pisket krem og reven sjokolade.
