---
title: Hjertekake med jordbærgelè
tags: ["ostekake", "dessert", "kake"]
ingredienser:
  [
    "jordbærgelè",
    "seterrømme",
    "melis",
    "kremfløte",
    "rips",
    "kakestrøssel",
    "sitronmelisse",
    "sjokoladeblonder",
  ]
images: ["../../assets/recipe-images/web_hjertekake-med-jordbærgele.jpg"]
---

# Hjertekake med jordbærgelè

## Ingredienser

- 2pk. jordbærgelè

### Fyll

- 1 pk jordbærgelè
- 2 1/2 dl vann
- 2 beger seterrømme
- 200 g kremost naturell
- 1 dl melis
- 5 dl kremfløte

### Bunn

- 400 g søt havrekjeks
- 300 g smør

### Pynt

- rips
- kakestrøssel
- sitronmelisse
- sjokoladeblonder

## Instruksjoner

Lag jordbærgelè etter anvisning på pakken, men bruk bare halv vannmengde. Hell gelèen over i en hjerteform hvis du har det. Hvis ikke, bruk en annen form. Sett formen kaldt så gelèen stivner. Lag jordbærgelèen etter anvisning på pakken, men bruk bare halv vannmengde. Rør sammen rømme og ost. Visp kremfløten stiv med melis og vend kremen forsiktig inn i rømmeblandingen. Hell deretter gelèen i blandingen og rør forskitig rundt. Hell jordbærfromasjen over gelèen, men vær sikker på at gelèen har stivnet. Sett formen inn i kjøleskapet til fromasjen er stiv.
Knus havrekjeks og bland inn smeltet smør. Fordel kjeksmassen over den stivnede fromasjen. Dette blir bunnen når kaken hvelves. Når kaken skal hvelves over på fat, dyppes formen først et lite øyeblikk i varmt vann. Legg et fat oppå formen, og vipp fat og form rundt. Løft formen forsiktig av, og mønsteret i formen vil gi en flott overflate på kaken. Pynt med rips eller andre bær, litt sitronmelisse og kakestrøssel.

### Tips

Dersom kaken ikke slipper ved første forsøk, gjør følgende: la formen ligge snudd på fatet, løft forsiktig formen opp i "et hjørne", stikk deretter en liten plastkniv eller lignende inn langs siden mellom kake og form for å fjerne vakummet som oppstår. Da vil kaken umiddelbart løsne fra formen. Viktig at du gjør dette i stedet for å dyppe kakeformen enda en gang, da kan du risikere å smelte gelèen som ligger på toppen av kaken.
