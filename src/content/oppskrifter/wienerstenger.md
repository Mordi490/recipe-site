---
title: Wienerstenger
tags: ["dessert", "småkake"]
ingredienser: ["havregryn", "egg", "smør"]
images: ["../../assets/recipe-images/web_wienerstenger.jpg"]
---

# Wienerstenger

## Ingredienser

- 20 g gjær
- 1 dl vann
- 1 egg
- 1/4 dl sukker
- ca. 5 dl hvetemel
- 200 g smør eller margarin
- 1 1/2 dl ferdig vaniljekrem

### Pensling

- 1 egg
- melisglasur

## Instruksjoner

Smuldre gjæren i en bolle. Hell på det kalde vannet og rør gjæren ut. Pisk egget og bland det i sammen med sukkeret og det meste av hvetemelet. Hold igjen 1 dl mel til utbakingen. Kjevle deigen til en firkantet leiv (24x36 cm). Skjær smøret i tynne skiver eller høvle med en ostehøvel og legg det utover to trejdedeler av leiven. Brett den i tre. Begynn med delen uten fett. Trykk den sammenbrettede deigen sammen med kjevlet. Vri deigen en kvart omdreining. Kjevle den på nytt til et rektangel. Gjenta kjevlinging og bretting to ganger. Dryss mel på kjelve og bakebord mellom omgangene. La deigen hvile kaldt mellom hver kjevling. Del deigen i tre. Kjevle hver del ca. 10x28 cm. Smør vaniljekrem på. Brett inn langsidene slik at endene møtes. Legg på plate. Etterhev ca. 30 minutter. Pensle med sammenpisket egg. Stek ca. 10 minutter ved ca. 250 gr. Bland melis med litt vann til en fyldig glasur. Glaser wienerstengene når de er avkjølt.
