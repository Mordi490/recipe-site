---
title: Kongelig iskake
tags: ["dessert", "kake", "iskake"]
ingredienser:
  [
    "mandler",
    "egg",
    "sitronsaft",
    "melis",
    "kokesjokolade",
    "gelatin",
    "sukker",
    "kremfløte",
    "portvin",
    "sjokolade",
    "marsipan",
    "jordbær",
    "lakrislisser",
    "sukkertøy",
  ]
images: ["../../assets/recipe-images/web_kongelig-iskake.jpg"]
---

# Kongelig iskake

Denne kaken skal dekoreres til stjernetenget krepsen

## Ingredienser

### Mandelbunn

- 150 g mandler
- 4 eggehviter
- 1 ss sitronsaft
- 150 g melis

Stekes ved 150 gr. i ca. 40 minutter i en 24 cm springform.

### Iskrem a la dronning maud

- 1 pl. kokesjokolade
- 3 pl. gelatin
- 5 ss sukker
- 1 dl vann
- 4 eggeplommer
- 6 dl kremfløte
- 1/2 dl portvin

### Pynt

- revet sjokolade
- rød marsipan
- jordbær
- lakrislisser
- sukkertøy
- vispet kremfløte

## Instruksjoner

Bunnen skåld halvparten av mandlene. Mal uskåldede og skåldede mandler. Bland halvparten av melisen med mandlene. Visp eggehvitene med sitronsaft, rør forsiktig i melisen og mandelblandingen. Dekk bunnen av en kakeform med bakepapir og hell i røren. Stek bunnen og avkjøl den i formen.

**Iskremen:** Riv sjokoladen fint på rivjern. Legg gelatinplatene i bløt i kaldt vann. Kok sukker og vann til en seig sukkersaus, avkjøl sausen noe og visp den sammen med eggeplommene. Bland i vispet fløte og smak kremen til med portvin. Klem vannet ut av gelatinen og smelt den i 1/2 dl kokende vann, avkjøl den litt før den røres i fromasjkremen. Sett kremen i fryseren og rør i den av og til. Ta bunnen ut av formen og fjern papiret. Sett bunnen på et fat og sett ringen til formen rundt. Hell halvparten av den halvfryste iskremen over kakebunnen og dryss halvparten av den revne sjokoladen over. Hell over resten av iskremen og dryss resten av sjokoladen over. La kaken stå i fryseren til den er helt stiv. Ta den ut ca. 30 minutter før den skal servers. NB! Gelatin gjør at iskremen ikke flyter så fort ut når den smelter. Marker stjernetegnet (krepsen) i rosa marsipan og legg på jordbær i skiver.
