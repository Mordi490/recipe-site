---
title: Eplekake med romkrem
tags: ["dessert", "småkake"]
ingredienser: ["havregryn", "egg", "smør"]
heroImage:
  [
    "../../assets/recipe-images/web_eplekake-med-romkrem-en.jpg",
    "../../assets/recipe-images/web_eplekake-med-romkrem-to.jpg",
  ]
---

# Eplekake med romkrem

Denne kaken skal dekoreres til stjernetenget skorpionen

## Ingredienser

### Bunn

- 300 g hvetemel
- 1 egg
- 3 ss lettrømme
- 150 g smør
- 100 g sukker
- 1 ts vaniljesukker

### Fyll

- 50 g rosiner
- 1-2 ss rom
- 3/4 kg syrlige epler
- 1/2 dl sukker
- 1 pk. romkrem

### Pynt

- egg til pensling
- deigblader
- røde og grønne druer, steinfire, delt i to og fire
- litt marsipan til hode

## Instruksjoner

I stekeovnen ved 200 gr. i ca. 45 minutter. Rund kakeform, 24 cm i diameter.

Bland ingrediensene til bunne i en food processor, og kjør det til en jevn masse. La deigen hvile kaldt i ca. 1 time. Legg rosinene i rom en times tid. Del deigen i to deler. Kjevle ut og kle bunnen og ca. 3 cm oppover kanten av formen med deig. Prikk bunnen med en gaffel og renskjær kanten. Skrell eplene og del dem i båter. Legg dem ut over paibunnen, dryss på sukker og rosiner. Dekk fyllet med romkremen. Brett litt av deigkanten over fyllet eller trill en lang, tynn pølse, legg den rundt kanten og trykk den flat. Kjevle restten av deigen ut til et lokk og legg det på kaken slik at det dekker alt fyllet. Kjevle ut evt. rester og stikk ut blader. Pensle kaken med sammenviset egg før steking. Avkjøl kaken til den er lunken og marker stjernetegnet (skorpionen) med druer. Kaken smaker ekstra godt med vispet kremfløte til.
