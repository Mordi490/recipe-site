---
title: Finbakst
tags: ["brød"]
ingredienser:
  [
    "gjær",
    "smør",
    "melk",
    "sukker",
    "kardemomme",
    "hvetemel",
    "kransekakemasse",
    "egg",
    "perlesukker",
    "mandelspon",
  ]
---

# Finbakst

## Ingredienser

- 25 g gjær
- 100 g smør eller margarin
- 2 dl melk
- 1/2 dl sukker
- 1 krm salt
- 1/2 ts malt kardemomme
- 1 eggeplomme
- ca. 7 dl hvetemel

### Fyll

- 100 g kransekakemasse
- 1 eggehvite
- 55 g sukat

### Pensling

- egg

### Pynt

- 35 g mandelspon
- 2 ss perlesukker

## Instruksjon

1. Smuldre gjæren i en bolle

2. Smelt smøret. Hell melken over og varm til 37 gr.

3. Hell deigvæsken over gjæren, og rør til den er oppløst. Tilsett sukker, salt, kardemomme og eggeplomme.

4. Bland inn det meste av melet. Arbeid deigen smidig med maskin eller for hånd.

5. La deigen heve tildekket ca. 30 minutter.

6. Kjør kransekakemasse og eggehvite i mikser til en glatt masse. Eller riv kransekakemassen på rivjernets fine side. Bland inn eggehviten ved hjelp av en gaffel.

7. Ha deigen opp på lettmelet bakebord. Elt den smidig med resten av melet. Kjevle den ut til et rektangel, 30x60 cm.

8. Bre over kransekakemassen. Dryss over sukat.

9. Rull sammen fra langsiden som en rullekake.

10. Ha rullen over på en smurt eller bakepapirkledd stekeplate. Form den til en kringle. Dekk til og etterhev ca. 30 minutter.

11. Pensle med egg. Strø mandlerspon og perlesukker over.

12. Stek kringlen i nedre del av ovnen ved 200 gr, ca. 25 minutter. I varmluftsovn ved 175 gr, ca. 30 minutter.
