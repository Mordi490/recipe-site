---
title: Delfiakake med kvikklunsj
tags: ["dessert", "sukrin"]
ingredienser: ["mandelmel", "sukrinmelis", "eggehviter"]
tattFra: https://www.detsoteliv.no/oppskrift/delfiakake-med-kvikk-lunsj
images:
  [
    "../../assets/recipe-images/web_delfiakake-med-kvikklunsj-en.jpg",
    "../../assets/recipe-images/web_delfiakake-med-kvikklunsj-to.jpg",
  ]
---

# Delfiakake med kvikklunsj

## Ingredienser

- 250 g delfiafett
- 200 g kokesjokolade
- 4 ss sterk kaffe
- 2 egg
- 2 ss sukker
- 0,5 dl konjakk/whisky

### Fyll

- 2 stk Kvikklunsj XXL
- 2 stk Kvikklunsj (vanlig type)
- 100 g marsipan (se tips)
- 70 g gelétopper (2 pakker)
- 60 g cocktailbær (1 pakke)

### Pynt

- 1 stk Kvikklunsj (vanlig type)
- gelétopper

## Instruksjoner

Smelt delfiafett i en kjele sammen med kaffe. Ta kjelen av platen. Brekk opp sjokoladen og la den smelte i det varme fettet. Avkjøl.

Pisk egg og sukker til luftig eggedosis. Bland i den avkjølte sjokoladeblandingen. Visp til det blir en glatt og jevn røre. Bland i konjakk eller whisky.

Kle en liten brødform (1 liter) med bakepapir i bunn og kanter.

Legg sjokoladerøren lagvis i formen med Kvikklunsj, marsipanen (se tips), cocktailbær og gelétopper. Settes i kjøleskapet til sjokoladen stivner (gjerne over natten).

Hvelv kaken ut av formen og fjern bakepapiret. Pynt kaken med Kvikklunsj og gelétopper.

### Tips

Bruk god kokesjokolade, for eksempel Freias Dronningsjokolade.

Marsipanen formes til en smal rull. Du kan eventuelt bruke ferdigkjøpt rull med marsipan som er farget rød eller grønn.

"Delfiakake" oppbevares i kjøleskapet. Ved servering skjæres kaken i tynne skiver.
