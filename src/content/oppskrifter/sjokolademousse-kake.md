---
title: Sjokolademousse-kake
tags: ["dessert", "kake"]
ingredienser:
  [
    "egg",
    "sukker",
    "hvetemel",
    "hasselbøtter",
    "kremfløte",
    "sukker",
    "konjakk",
    "mørk kokesjokolade",
    "gelatinplater",
    "smør",
  ]
images: ["../../assets/recipe-images/web_sjokolademousse-kake.jpg"]
---

# Sjokolademousse-kake

## Ingredienser

### Bunn

- 4 eggehviter
- 125 g sukker
- 25 g hvetemel
- 125 g hasselnøtter

### Sjokolademousse

- 4 eggeplommer
- 5 dl kremfløte
- 25 g sukker
- 2 ss konjakk
- 300 g mørk kokesjokolade
- 4 gelatinplater

### Glasur

- 2 plater mørk kokesjokolade
- 1 dl kremfløte
- 50 g smør

### Pynt

- friske rips

## Instruksjon

Pisk eggehvitene stive, tilsett sukker og siktet mel. Finhakk hasselnøttene og bland dem i røren. Ha røren i en springfrom, 24 cm i diameter. Stek bunnen ved 180 gr. på nederste rille i ca. 15 minutter. Avkjøl.

Ta bunnen ut av formen, kle formen med plast og legg bunnen tilbake. Kok opp eggeplommer, sukker og 1 dl kremfløte. La det småkoke til det tykner, rør heletiden. Smelt sjokoladen i vannbad, bland sjokoladen i den varme massen og rør godt. Avkjøl litt. Legg gelatinen i kaldt vann i 5 minutter. Klem ut vannet og smelt den med 1/2 dl kokende varmt vann. Pisk resten av fløten stiv og bland den godt inn i sjokolademassen sammen med gelatin og konjakk. Hell massen over nøttebunnen, som fortsatt står i formen. La kaken stå et døgn i kjøleskapet. Smelt sjokolade og smør til glasur i en kjele, ikke rør i sjokoladen før den er helt smeltet. Kok opp fløten og avkjøl litt, til temperaturen er nesten lik sjokoladen. Rør så fløten inn i sjokoladen. La det hele avkjøle litt, og hell så alt over den kalde kaken. La den stivne i kjøleskapet før du skjærer stykker av kaken. Pynt kaken med friske rips.
