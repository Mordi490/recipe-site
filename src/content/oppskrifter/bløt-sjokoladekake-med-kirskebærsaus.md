---
title: Bløt sjokoladekake med kirsebærsaus
tags: ["dessert", "bakverk", "kake"]
ingredienser:
  [
    "kokesjokolade",
    "smør",
    "kaffe",
    "egg",
    "melis",
    "hvetemel",
    "kirsebær",
    "kirsebærlikør",
    "crème fraîche",
    "vaniljestang",
  ]
images:
  ["../../assets/recipe-images/web_bløt-sjokoladekake-med-kirsebærsaus.jpg"]
---

# Bløt sjokoladekake med kirsebærsaus

## Ingredienser

### Kake

- 250 g kokesjokolade
- 250 g smør
- 1/2 dl sterk kaffe
- 4 egg
- 200 g melis
- 125 g hvetemel

### Saus

- 1 boks hermetisk kirsebær (steinfrie)
- 1/2 dl melis
- 3 ss kirsebærlikør

### Pynt

- 3 dl crème fraîche
- 3 ss melis
- frøene fra 1/2 vaniljestang
- noen kirsebær

## Instruksjon

Smelt sjokolade og smør ved svak varme. Ikke rør det sammen før sjokoladen er helt myk. Ha i kaffen. Visp egg og melis sammen og hell i sjokolade-/smørblandingen under omrøring. Vend til slutt inn melet. Hell røren i en springform, ca. 24 cm i diameter. Stek ved 200 gr. på nederste rille, ca. 20 minutter. Avkjøl kaken i formen. Kakene skal ha bløt, kremaktig kjerne. Hold av noen kirsebær til pynt. Ha resten av kirskebærene med lake i en kjele og tilsett melis. Mos bærene med en gaffel og kok opp. Sil sausen og kok den inn til en litt tykk saus. Smak den til med likør. Splitt 1/2 vaniljestang og skrap ut frøene. Ha frøene i en bolle med crème fraîche og melis. Pisk til stiv krem. Legg litt krem og et lite kakestykke i hjerteform på asjetten. Hell over litt kirsebær saus og legg på noen hele kirsebær. Pynt gjerne med frisk sitronmelisse.
