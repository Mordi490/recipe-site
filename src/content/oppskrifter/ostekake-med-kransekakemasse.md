---
title: Ostekake med kransekakemasse
tags: ["ostekake", "dessert", "kake"]
ingredienser:
  [
    "kransekakemasse",
    "kakao",
    "gelatin",
    "melk",
    "hvit sjokolade",
    "egg",
    "melis",
    "ricottaost",
    "kremfløte",
    "hjertesjokolade",
    "hjertestrøssel",
  ]
images: ["../../assets/recipe-images/web_ostekake-med-kransekakemasse.jpg"]
---

# Ostekake med kransekakemasse

## Ingredienser

- 1 pk. kransekakemasse
- 2 ss kakao

### Fyll

- 5 pl. gelatin
- 6 ss melk
- 200 g hvit sjokolade
- 2 store eggeplommer
- 50 g melis
- 500 g ricottaost (laget av myse, minner om cottage cheese)
- 3 dl kremfløte
- 2 store eggehviter
- **PYNT: hjertesjokolade**
- **PYNT: rosa hjertestrøssel**

## Instruksjoner

Bland sammen ferdig kransekakemasse og kakao til kakaoen har blitt jevnt fordelt. Klem ut deigen i bunnen i en smurt paiform hvor bunnen lett kan trykkes ut fra undersiden. Stek bunnen i ovnen på midterste rille ved 200 gr. i 10-15 min. Avkjøl helt.

Bløtlegg gelatinplatene i kaldt vann i 10 min. Kok opp melken i en liten kjele. Ta kjelen av platen og tilsett grovhakket, hvit sjokolade. La sjokoladen smelte i den varme melken og rør blandingen jevn. Klem vannet ut av gelatinplatene og smelt dem i den varme sjokoladeblandingen. Skill eggene. Pisk sammen ricottaost, melis og eggeplommer. Pisk kremfløten til løs luftig krem og rør inn i osteblandingen. Bland deretter inn den hvite sjokoladeblandingen. Pisk til slutt eggehvitene til stivt skum og vend det forsiktig i røra. Hell blandingen i formen over den nå helt avkjølte kjeksbunnen. Sett formen i kjøleskapet i noen timer til fromasjen har stivnet. Pynt kaken med sjokoladehjerter og rosa strøssel.
