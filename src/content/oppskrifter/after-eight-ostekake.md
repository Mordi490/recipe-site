---
title: After Eight ostekake
tags: ["dessert", "kake", "ostekake"]
ingredienser: ["sukrin", "egg", "rømme"]
images: ["../../assets/recipe-images/web_after-eight-ostekake.jpg"]
---

# After Eight ostekake

## Ingredienser

- 180 g digestive kjeks, ca. 12 stk
- 75 g smør

### Fyll

- 800 g kremost naturell
- 2 1/2 dl sukker
- 2 ss hvetemel
- 2 ts vaniljesukker
- 4 egg

### Pynt

- 100 g After Eight, 1/2 pk
- 2 dl kremfløte
- rips
- sitronmelisse

## Instruksjoner

Knus kjeksen, gjerne i morter eller food prosessor. Trykk kjeksblandingen ut i bunnen på en kakeform, ca 24 cm, eller en brødform, med bakepapir i bunnen. Sett kjølig.

Pisk sammen kremost og sukker. Tilsett hvetemel og vaniljesukker og rør godt. Pisk inn ett og ett egg om gangen. Ha halvparten av ostemassen i kakeformen. Stek kaken i ovnen på nederste rille ved 200 gr. i 20 min, til overflaten har stivnet noe. Ta kaken ut av ovnen. Legg noen After Eight-plater på kaken, ca. 8-10 stk. Hell over resten av ostemassen og sett kaken tilbake i ovnen på nederste rille ved 200 gr. i 40 min til, samlet steketide skal være 1 time.

Ta kaken ut av ovnen, kaken vil forstatt virke litt løs, men det stivner ved avkjøling. Legg straks på noen After Eight-plater, ca. 8 stk, slik at de smelter fast til kaken. La Kaken stå i formen og bli kald kjøleskapet. Pynt på toppen med pisket krem, rips og sitronmelisse.

## Tips

Kaken kommer til å blåse seg opp under stekningen, nærmest som en suffle, og vil synke litt sammen igjen under avkjøling. Det er viktig at kaken blir helt kald før du tar den ut av formen. Dett er fordi kaken vil være løs og rennende mens den er lunken. Ha kaken gjerne i formen over natten før du setter den på et fat. Når kaken er helt kald, er det dessuten lettere å snu den og fjeren bakepapiret. Kaken kommer sannsynligvis til å sprekke opp på overflaten under avkjøling. Så lenge kaken pyntes med krem og friske bær, vil den uansett se flott ut. Den holder seg godt i kjøleskapet.
