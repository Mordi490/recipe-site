---
title: Ostefromasj-kake
tags: ["dessert", "småkake"]
ingredienser: ["havregryn", "egg", "smør"]
heroImage: ["../../assets/recipe-images/web_ostefromasj-kake.jpg"]
---

# Ostefromasj-kake

Denne kaken skal dekoreres til stjernetenget vannmannen

## Ingredienser

### Bunn

- 2 eggehviter
- 150 g sukker
- 75 g malte mandler
- 50 g kokosmasse

### Fromasj

- 5 pl. gelatin
- 2 eggeplommer
- 1/2 dl sukker
- 250 g Gourmet-ost naturell
- 1 dl mokkabønner
- 1 dl kokende vann
- 1 ss kaffepulver
- 1 ss kaffelikør (kan sløyfes)
- 3 dl kremfløte

### Pynt

- krem
- mokkabønner
- kiwi
- marsipan
- lakrislisser

## Instruksjoner

I stekeovnen ved 150 gr. i ca. 50 minutter. Rund kakeform, 26 cm i diameter.

**Bunnen:** Stivpisk eggehvitene, rør forsiktig i sukker, mandler og kokosmasse. Legg bakepapir i den smurte formen og hell i massen. Stek kaken og avkjøl den i formen.

**Fromasjen:** Bløt gelatinplatene i kaldt vann. Visp eggedosis av eggeplommer og sukker. Rør osten ut i eggedosisen. Tilsett grovhakkede mokkabønner. Rør kaffepulveret ut i kokende vann, klem vannet av gelatinen og smelt den i den varme kaffen. Avkjøl litt og rør blandingen i ostekremen. Smak evt. til med likør. Bland til slutt i vispet kremfløte. Ta kaken ut av formen og fjern bakepapiret. Sett formringen på et fat og legg kakebunnen i ringen. Hell fromasjkremen over bunnen. Sett kaken kjølig og la den stå til fromasjen er helt stiv. Lag stjernetegnet (vannmannen) og pynt med mokkabønner og kiwi
