---
title: Kimchi
tags: ["dessert", "sukrin"]
ingredienser: ["mandelmel", "sukrinmelis", "eggehviter"]
tattFra: https://www.matprat.no/oppskrifter/sunn/kimchi/
heroImage: ["../../assets/recipe-images/web_kimchi.jpg"]
---

# Kimchi

## Ingredienser

- 3 stk. kinakål
- 4 ss salt
- 0,5 stk. daikon-reddik , eventuelt tilsvarende mengde vanlig reddik
- 3 stk. gulrot
- 1 bunt finsnittet vårløk

### Krydderblanding

- 3 ss koreansk chilipaste (gochujang)
- 2 ss koreansk chiliflakes (gochugaru)
- 1,5 dl riseddik
- 0,5 dl vann
- 2 ss fiskesaus (asiatisk) , kan sløyfes
- 2 ss brunt sukker
- 0,5 stk. revet løk
- 6 båter revet hvitløk
- 1 ss revet frisk ingefær

## Instruksjoner

1. Del kinakål i fire på langs, og skjær bort stilken.

2. Kutt deretter båtene i mindre biter. De grønne bladene i litt større biter enn den hvite delen av kinakålen. Ha dem over i et dørslag og skyll under kaldt vann.

3. Finn frem en stor bolle. Legg kålen over i bollen etterhvert som du strør over salt. Klem litt på kålen slik at det blander seg godt.

4. Legg litt lett press på kålen, og la den stå til kålen avgir væske og faller litt sammen - minst 3 timer, gjerne over natten.

5. Kutt daikon og gulrot i fyrstikkstore strimler. Dersom du har et juliennejern kan du godt bruke dette for å lette jobben. Finsnitt vårløk.

6. Lag krydderblandingen. Ha alt i en bolle og rør det godt sammen. Smak til om du eventuelt ønsker en mer spicy kimchi. Bland i grønnsakene til slutt.

7. Skyll kålen under rennende kaldt vann, og la det renne godt av seg. Klem gjerne ut litt av vannet før du blander kålen sammen med krydderblandingen. Bruk gjerne hendene når du blander, og husk plasthansker om du ikke vil ha chilirøde hender.

8. Fyll kimchien på 2-3 store, rene glass med lokk, eventuelt flere små. Press kimchien godt ned i glassene for å få minst mulig luft innimellom kålen.

9. La den stå på kjøkkenbenken i 2-3 dager, alt etter hvor fermentert du ønsker den skal være. Press kålen ytterligere ned, nå som den har falt mer sammen. Oppbevar deretter glassene kjøleskap.

Kimchien kan spises fersk, gjerne med et dryss ristede sesamfrø som gir en fin nøtteaktig smak. Den vil utvikle mer smak, jo lengre den står. Og, kan fint oppbevares i kjøleskap 2-3 mnd.
