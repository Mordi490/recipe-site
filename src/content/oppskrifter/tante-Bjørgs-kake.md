---
title: Tante Bjørgs kake
tags: ["dessert", "bakverk"]
ingredienser: ["smør", "mørk sirup", "sukker", "kremfløte", "nelik"]
images: ["../../assets/recipe-images/web_tante-bjørgs-kake-budapestrull-en.jpg"]
---

# Tante Bjørgs kake

## Ingredienser

### Kakebunn

- 4 egg
- 2 dl sukker
- 1 plate kokesjokolade
- 2 dl hvetemel
- 100 g smør/margarin
- 1 3/4 ss kakao
- 2 ts bakepulver

### Sjokoladekrem

- 400 g smør/margarin
- 500 g melis
- 1 egg
- 5-6 ss kakao
- noen dråper romessens (kan sløyfes)

## Instruksjon

Stekes ved 175 gr. i ca. 40 minutter i en 24 cm springform på nederste rille.

**Sjokoladekake:** Smelt smør og sjokolade i vannbad og la det avkjøle noe. Pisk egg og sukker til eggedosis og ha i sjokoladeblandingen. Sikt hvetemel, kakao og bakepulver og vend det i blandingen. Hell røren i en form og stek som angitt.

**Sjokoladekrem:** Smelt omtrent halvparten av smøret og rør det sammen med resten av ingrediensene til sjokoladekremen. Smak eventuelt til med romessens. Sett kremen kaldt til den skal brukes.

Del kaken i to lag og smør et lag sjokoladekrem mellom lagene. Dekk kaken med sjokoladekrem. Bruk gjerne en krempose for å gjøre den ekstra flott. Pynt med skiver av kumquats (miniappelsin) som så vidt er kokt i sukkerlake.
