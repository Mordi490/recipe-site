---
title: Fastelavensbolle 2
tags: ["dessert", "bakverk"]
ingredienser: ["smør", "mørk sirup", "sukker", "kremfløte", "nelik"]
images:
  [
    "../../assets/recipe-images/web_fastelavens-to.jpg",
    "../../assets/recipe-images/web_fastelavens-en.jpg",
  ]
---

# Fastelavensbolle 2

## Ingredienser

### Bunn

- 50 g gjær
- 50 g smør eller margarin
- 3 dl melk
- 1 dl (100 g) kesam
- 1/2 ts salt
- 1 dl sukker
- 1 egg
- 1/2 ts hornsalt
- 9-10 dl hvetemel

### Pensling

- egg

### Fyll og pynt

- [Fyll og pynt](#fyll-og-pynt-1)

## Instruksjon

1. Smuldre gjæren i en bakebolle.

2. Smelt smøret, tilsett melken og varm deigvæsken til 37 gr.

3. Hell deigvæsken over gjæren. Rør til den er oppløst.

4. Tilsett kesam, salt, sukker og egg. Bland hornsalt med litt mel. Rør det inn.

5. Tilsett det meste av melet. Arbeid det inn med maskin eller for hånd til deigen slipper bollekanten.

6. Dekk til deigen, og la den heve ca. 30 minutter, eller til den er nesten dobbelt så stor.

7. Ta deigen opp på et melet bakebord. Kna inn resten av melet. Trill deigen ut, og del den i 14 like store emner.

8. Trill emnene til runde, sprekkfire boller. Legg dem på smurt eller bakepapirkledd stekeplate.

9. Dekk til, og la bollene etterheve til dobbelt størrelse, ca. 30 minutter. Pensle bollene med sammenpisket egg.

10. Stek bollene midt i ovnen ved 225 gr, ca. 8 minutter. I varmluftsovn ved 200 gr, ca. 10 minutter.

11. Avkjøl bollene tildekket på rist. De kan oppbevares noen dager i tett boks eller plastpose. I fryseren holder de seg ca. 3 måneder.

## Fyll og pynt

### Marsipan

- 150 g marsipan
- 2 dl kremfløte
- melis

Skjær lokket av bollene. Legg på en bit marsipan. Ha på pisket krem. Legg lokket på, og sikt på melis

### Mandler og innmat

- "innmaten" fra bollene
- 1/2-1 dl melk
- 1 dl mandler
- 2 ss sukker
- 2 dl kremfløte
- melis

1. skjær lokket av bollene. Ta ut "innmaten" ved hjelp av en gaffel eller teskje. Bruk 1/3-1/4 av "innmaten" til fyllet. Resten kan du tørke og bruke som strøkavring.

2. Skåld og mal mandlene. Du kan også finhakke dem i food prosessor.

3. Varm melken. Hell litt av den over "innmaten". Tilsett mandler og sukker. Spe med melk til du får en sammenhengende masse. Ha fyllet i bollene. Pynt med pisket krem og lokk, se fyllet over.

### Hveteveggsfyll

- "innmaten" av bollene
- 3/4-1 dl fløte
- 1-2 ss smeltet smør eller margarin
- 3 eggeplommer
- 250 g marsipan
- revet skall av 1/2 sitron
- 25 g hakket sukat

1. Skjær lokket av bollene. Ta ut "innmaten".

2. Bland den med fløte, eventuelt smør, eggeplommer, grovrevet marsipan og sitronskall. Massen skal være smidig og løs, men ikke rennende. Fyll bollene.

3. Dryss på sukat. Legg på lokket.

4. Server bollene med varm fløtemelk smakt til med vaniljesukker og sukker.
