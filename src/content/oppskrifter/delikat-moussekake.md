---
title: Delikat moussekake
tags: ["kake"]
ingredienser:
  [
    "havrekjeks",
    "pekannøtter",
    "smør",
    "honning",
    "fersken",
    "appelsinjuice",
    "gelatinplater",
    "sukker",
    "sitronsaft",
    "vaniljesukker",
    "yoghurt",
    "kesam",
    "cottage cheese",
  ]
images:
  [
    "../../assets/recipe-images/web_delfiakat-moussekake-en.jpg",
    "../../assets/recipe-images/web_delikat-moussekake-to.jpg",
  ]
---

# Delikat moussekake

## Ingredienser

- 4 dl smuldret havrekjeks
- 3 ss hakkede pekannøtter
- 3 ss smeltet smør eller margarin
- 3 ss honning
- 1 dl fersken- eller appelsinjuice
- 4 gelatinplater
- 3 store skrelte ferskener, helst ferske
- 3 ss sukker
- 1 ss presset sitronsaft
- 1 ss vaniljesukker
- 2 dl yoghurt med vaniljesmak
- 2 dl kesam eller cottage cheese

## Instruksjon

1. Bland havrekjekssmuler, pekannøtter, smør og honning. Trykk ut deigen i bunnen av en springform med diameter på 22 cm.

2. Legg gelatinen i bløt i kaldt vann i ca. 10 minutter. Kok opp fersken- eller appelsinjuice. Løs gelatinen i den kokende juicen. Avkjøl blandingen.

3. Hvis du bruker fersk frukt, må den kokes før du kan bruke den. Kok opp ferskenskiver, sukker og sitronsaft. La det småkoke i ca. 5 minutter, eller til ferskene er møre. Rør inn vaniljesukker. Legg halvparten av ferskenskivene i en skål, og sett dem til side så lenge.

4. Mos resten av ferskenskivene i en kjøkkenmaskin. Bland inn yoghurt, kesam og gelatinjuicen. Kjør maskinen til moussen er kremet og glatt. Legg de hele ferskenskivene på kakebunnen. Hell moussen over. Sett kaken kjølig i ca. 3 timer.

### Variasjon

For å spare kalorier kan du bruke yoghurt naturell og smake den til med ekte vanilje

### Tips og råd

Det er enklest å bruke fingertuppene når du skal trykke deigen ut i formen. Pass på at bunnen blir like tykk over det hele. Den skal ikke stekes!

Ferskenjuice får du i helsekostbutikker og velassorterte supermarkeder. Du kan også bruke ananasjuice eller annen juice med fruktkjøtt.
