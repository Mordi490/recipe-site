---
title: Laksekotelett i paprikasaus
tags: ["middag"]
ingredienser:
  ["laksekotelett", "yoghurt", "lettrømme", "estragon", "chilipepper"]
images: ["../../assets/recipe-images/web_laksekotelett-i-paprikasaus-to.jpg"]
---

# Laksekotelett i paprikasaus

## Ingredienser

- 4 laksekoteletter
- 1 ts dijon eller annnen usøtet sennep
- 3 ss presset sitronsaft

### Saus

- 1 rød paprika
- 1 1/2 dl yoghurt naturell
- 1 1/2 dl lettrømme
- 1 ts tørket estragon
- 1 ts chilipepper
- litt salt
- frisk estragon til pynt

## Instruksjon

1. Legg aluminiumsfolie på en grill eller på risten i stekeovnen. Sett risten midt i ovnen. Forvarm stekeovnen til maks varme.

2. Bland sennep og presset sitronsaft. Pensle laksekotelettene. Dekk kotelettene med plast, og sett dem kjølig i 10 min.

3. Rist paprikaen på grillen. Hakk den i en kjøkkenmaskin. Ha i yoghurt, rømme, tørket estragon, chilipepper og salt. Kjør maskinen til sausen er godt blandet.

4. Legg laksekotelettene på folien i den forvarmede ovnen. Grill dem i ca. 3 min på hver side.

5. Fordel sausen på 4 tallerkner. Legg en laksekotelett på hver. Pynt med en estragon kvast og server straks. Asparges smaker godt til laksekoteletter.

### Variasjon

Halve sitroner fylt med sitronsaft kan brukes som pynt. Press saften og grav ut fruktkjøttet av en halv sitron. Skjær av en liten skalk i bunnen slik at sitronen står støtt, og hell saften i skallet.
