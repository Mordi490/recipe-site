---
title: Bløt espressoterte
tags: ["dessert", "bakverk"]
ingredienser: ["smør", "mørk sirup", "sukker", "kremfløte", "nelik"]
images: ["../../assets/recipe-images/web_bløt-espressoterte.jpg"]
---

# Bløt espressoterte

## Ingredienser

### Tertebunn

- 125 g smør/margarin
- 100 g melis
- 250 g hvetemel
- 2 eggeplomer
- 2 ss vann

### Sjokoladefull

- 3 dl fløte
- 1 dl melk
- 400 g sjokolade
- 80 g smør/margarin
- 1 dl sterk espressokaffe
- kakaopulver til pynt

### Serves med

- friske bær

## Instruksjon

Stek kakebunnen ved 180 gr. i 25-30 minutter. + noen minutter uten erter, i en form 28 cm i diameter på nederste rille.

**Tertebunn:** Bland smør, melis og hvetemel sammen til en smuldredeig. Tilsett eggeplommer og vann og bland det hele raskt sammen. Deigen settes kaldt et par timer eller natten over. Kjevle deigen til en leiv som er stor nok til å kle formen. Klipp en sirkel med bakepapir som dekker bunnen av formen og legg den oppå deigen. Fyll 1/3 av formen med tørkede erter. Stek som angitt. Fjern ertene og bakepapiret. Stekes noen minutter ekstra til skallet er gyllent. Avkjøles på rist og settes kaldt.

**Sjokoladefyll:** Kok opp fløte og melk. Trekk kjelen til side og tilsett hakket sjokolade og smør. Rør til atl er smeltet. Avkjøl noe og rør inn ekspressokaffe. Avkjøl fyllet til det er romtemperert. Hell sjokolademassen i den avkjølte tertebunnen og sett det hele i kjøleskap. Kaken må stå kaldt natten over.

**Pynt:** Dryss gjerne kakao på toppen før servering. Eventuell karamellpynt må legges på rett før servering ellers vil den smelte.

**Slik lager du enkel karamellpynt:** Smelt 1-2 dl sukker i en kjele over middel varme. Sukkeret må smelte helt, uten at karamellen blir for mørk (brent). Sett kjelen til side noen minutter til karamellen er så avkjølt at den lar seg trekke i lange tråder. Bruk en rørepinne i tre. Husk at karamellen er farlig varm når den er smeltet, så vær forsiktig.
