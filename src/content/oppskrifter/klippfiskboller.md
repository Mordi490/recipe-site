---
title: Klippfiskboller
tags: ["middag"]
ingredienser:
  [
    "klippfisk",
    "potet",
    "hvitløk",
    "persille",
    "melk",
    "hvetemel",
    "egg",
    "loffsmuler",
  ]
tattFra: https://www.nrk.no/mat/klippfiskboller-1.8026137
images:
  [
    "../../assets/recipe-images/web_klippfiskboller-en.jpg",
    "../../assets/recipe-images/web_klippfiskboller-to.jpg",
  ]
---

# Klippfiskboller

## Ingredienser

- 400 g ferdig utvannet og renset klippfisk
- 250 g skrelte mandelpoteter
- 2-4 fedd hvitløk
- melk
- 3 ss hakket persille
- salt, pepper og kajennepepper

### Til panering

- 1 dl mel
- 2 egg
- 2 dl loffsmuler
- olje til fritering

## Instruksjoner

Legg klippfisken i en kasserolle og dekk den med melk. Kok opp, skru ned varmen og la fisken trekke ferdig i melken.

Kok opp poteter og delte hvitløksfedd sammen til potetene er helt møre. Hell av vannet og damp potetene tørre.

Sil av melken fra fisken (ta vare på litt av kokemelken). Knus poteter og hvitløk sammen i en bolle. Rør inn fisken revet i naturlige fibre. Ønsker du en litt løsere konsistens kan du spe blandingen med litt av kokemelken og/eller litt varm olivenolje (ca. 1 dl). Bland inn persille og smak klippfiskblandingen til med salt, pepper og kajennepepper.

Form massen til små boller. Rull bollene i mel, så i sammenpisket egg til slutt i loffsmuler

Friter bollene pent gylne i varm olje. Server bollene varme, gjerne med [safranmajones](./safranmajones) eller [chipotlemajones](./chipotlemajones)
