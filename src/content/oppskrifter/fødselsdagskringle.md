---
title: Fødselsdagskringle
tags: ["dessert", "småkake"]
ingredienser: ["havregryn", "egg", "smør"]
heroImage: ["../../assets/recipe-images/web_wienerstenger.jpg"]
---

# Fødselsdagskringle

## Ingredienser

- 50-75 g smør eller margarin
- ca. 1/2 l hvetemel
- 1 klype salt
- 1/2 ss sukker
- 25 g gjær
- 1 1/4 dl melk
- 1 egg

### Fyll

- 1 pose makronfyll
- 50 g smør eller margarin
- 1 ts kardemomme
- **Pensling: 1 egg**

## Instruksjoner

Smuldre smøret i storparten av melet. Tilsett salt, sukker og gjær som er utrørt i den lunkne melken (37 gr.). Tilsett sammenpisket egg. Arbeid deigen sammen. Sett den til heving. Bland imens makronfyllet (se fremgangsmåte på pakken) med smøret og kardemomme. Når deigen er hevet til dobbel størrelse, arbeides den smidig med resten av melet. Kjevle den ut til et rektangel. Smør fyllet på. Trill deigen sammen til en pølse. Form den til en krans og legg den på smurt plate eller på bakepapir. Skjær noen snitt med en skarp kniv. La den etterheve godt tildekket.

Pensle med sammenpisket egg. Stek kringelen på nederste rille i ovnen ved 200 gr. ca. 20 minutter. Avkjøl kringlen og smør på melisglasur tilsmakt med noen romdråper like før servering.
