---
title: Ribbe
tags: ["dessert", "bakverk", "sukrin"]
ingredienser: ["smør", "mørk sirup", "sukker", "kremfløte", "nelik"]
tattFra: https://www.aperitif.no/oppskrifter/oppskrift/ribbe-som-gjor-glad,63327
heroImage:
  [
    "../../assets/recipe-images/web_ribbe.jpg",
    "../../assets/recipe-images/web_ribbe-to.jpg",
  ]
---

# Ribbe

## Ingredienser

- 2 kg tynnribbe med minst 2 cm fettlag
- ca. 2 ss salt
- ca. 1 ss pepper

### Rød surkål

- 800-900 g rødkål (1/2 stor rødkål)
- 2 syrlige epler
- 2 ts salt
- 1 ss karve
- 2 1/2 dl vann eller tørr hvitvin
- 2 ss eddik
- 2 ss brunt sukker
- 2 ss godt smør eller ribbefett

### Portvinssvisker

- 1 pk. svikser
- 1 dl portvin
- 1/2 ts kanel
- 1/2 ts nellik
- 1 ss strimlet klementinskall

## Instruksjoner

### Ribbe

Start dagen i forveien, eller i alle fall tidlig om morgenen juleaften eller samme dag som ribben skal nytes, med å gni inn ribbesvoren med salt og legge den påå ned i en langpanne med vann. Det bidrar til å bløte opp svoren og forberede den på å bli sprø.

Hvis ribben ike er rutet eller ribbenna saget over på forhånd, bør du be om at det gjøres av kjøttdiskperonalet.

Kjøper du frossen ribbe er det lettest å rute svoren mens ribben fremdeles er halvfrossen. Tin ribba i kjøleskapet, da får du minst væsketap. Svoren rutes med en skarp og spiss kniv ca. 1/2 cm ned i spekket. Prøv å få rutene parallelt med ribbena, da blir det lettere å skjære opp senere.

Ta ribben opp av vannet og tørk den godt. Gni inn med salt og pepper.

Sett ovnen på 230 grader over- og undervarme eller 210 varmluft. Legg en asjett i bunnen på en langpanne, legg ribben over slik at asjetten ligger på midten og sørger for en forhøyning på midten. Da dreneres fettet vekk, og svoren blir lettere sprø. Hell i 2-3 dl vann og dekk med aluminiumsfolie. Sett inn ovnen og la steke i ca. 30 minutter. Fjern folien og sku ned ovnen til 200/185 grader og stek videre i ca. 1 1/2 time. Pass hele tiden på at det er vann i panna. Fyll eventuelt på med vann om nødvendig.

Hvis ikke ribba har fått sprø svor etter endt steketid, kan du sette den øverst i ovn under grill på maks overvarme, varmluft eller turbogrill-programmet (varmluft + grill). Men pass endelig godt på å dekk evt. til områder med sprø svor med aluminiumsfolie, så de ikke blir brent.

Ta ribben ut av ovnen og la stå på kjøkkenbenken i minst 30 minutter. Slik beholdes saftigheten i ribben, også når du skjærer den opp. Fettet bidrar til at den beholder seg god og varm gjennom hele hviletiden.

Hell stekesjyen og fette fra ribben til en liten kjele. Skum av fettet og ta vare på det til neste lutefiskmiddag. Varm opp stekesjyen og server til ribben sammen med rød surkål og portvinssvisker samt gode poteter. For full pakke tar du også med medisterkaker eller -pølser.

### Rød surkål

Snit kålen fint opp og legg den lagvis med salt og karve og epler skåret i båter i en kjele. Tilsett vin eller vann, eddik og sukker. Kok opp og la alt trekke i ca. 45 minutter. Rør godt innimellom. Rør inn smør eller fett fra ribben i surkålen før servering.

### Portvinssviker

Varm opp - ikke kok - portvin, krydder, klementinskall og svisker. Avkjøl. Hell av lken før servering eller ta opp sviskene du skal bruke og la resten ligge i laken. De holder seg lenge i kjøleskap. Dette er for øvrig et godt julegavetips til den som elsker ribbe og den som foretrekker kalkun.
