---
title: Fylte hvetestenger og kranser
tags: ["kake", "dessert", "bakverk"]
ingredienser: ["sukker", "kakao", "vann", "melk"]
images:
  [
    "../../assets/recipe-images/web_fylte-hvetestenger-og-kranser-en.jpg",
    "../../assets/recipe-images/web_fylte-hvetestenger-og-kranser-to.jpg",
  ]
---

# Fylte hvetestenger og kranser

## Grunndeig

- 50 g gjær
- 100 g smør
- 2 1/2 dl melk
- 2 egg
- 100 g sukker
- 1/2 ts sukker
- 1/2 ts salt
- ca. 500 g hvetemel

Smelt smøret, lunk melken i det. Løs opp gjæren i litt av væsken. Bland sammen. Pisk inn eggene og ha i salt, sukker og kardemomme. Ha i halvparten av melet. Bland så i mel til det blir en ikke for fast deig. Sett til hevning til dobbel størrelse

## Fyll 1

- 100 g rosiner
- 100 g sukat
- hakkede mandler til pynt

Kna fyllet inn i deigen før den settes til hevning

Ta deigen på bakebordet og del i 6 emner. Trill til pølser og flett tre og tre sammen til to fletter. La flettene få en god etterhev. Pensle med egg og stek ved 180 gr. i ca. 20-25 minutter.

## Fyll 2

- 4 ss smør
- 1 ss kanel
- 4 ss melis

Kjevl ut den ferdighevde deigen til 60x35 cm. Del den i to på langs. Fordel fyllet på begge leiven. Rull dem inn fra langsidene og snu de to rullene om hverandre som en sprial. Del lengden i to og legg disse som to runde kranser på stekeovnsplaten. La dm få en god etterhev i ca. 20 minutter. Pensle med sammenpisket egg og stek ved 180 gr. i ca 20-25 minutter. Smør med melisglasur ved servering.

## Fyll 3

- 250 g grovmalte nøtter
- 100 g melis
- 2 eggehviter

Kjevle den ferdighevde deigen ut til en avlang leiv ca. 30x60 cm. Smør fyllet utover leiven. Rull sammen som en rullekake og legg på papirkledd stekeovnsplate . Del den i to lengder. Klipp "blader" i rullen og la den få en god etterhev.

## Gode bakeråd

- Skal du doble en porsjon gjærbakst, dobler du alle ingrediensene unntatt gjæren. Den tar du bare halvparten av

- Sikter du melet, vil du få inn mer luft i bakverket, Som igjen gjør det lettere og bedre.

- Vann som væske i gjærdeig gjør den lett, men ikke så næringsrik som når du bruker melk.
