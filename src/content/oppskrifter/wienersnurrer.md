---
title: Wienersnurrer
tags: ["dessert", "boller"]
ingredienser:
  ["smør", "melk", "gjær", "sukker", "egg", "hvetemel", "kardemomme", "melis"]
images: ["../../assets/recipe-images/web_wienersnurrer.jpg"]
---

# Wienersnurrer

## Ingredienser

- 200 g smør eller margarin
- 1 1/2 dl melk
- 50 g gjær
- 1/4 ts salt
- 1/2 dl sukker
- 2 egg
- ca. 9 hvetemel

### Fyll

- 75-100 g kaldt smør eller margarin
- 2 ts malt kardemomme
- 2 1/2 ss sukker

### Pensling

- egg

### Glasur

- 1 dl melis
- 3/4 ss vann

## Instruksjon

1. Smelt smøret. Tilsett melk og varm til 37 gr.

2. Smuldre gjæren i en bolle, og hell væsken over. Rør til den er oppløst. Tilsett salt og sukker

3. Ha i egg, og arbeid inn det meste av melet med maskin eller for hånd. Arbeid deigen til den slipper bollekanten. Dekk til og sett til heving ca. 30 minutter.

4. Ta deigen opp på melet bakebord. Elt inn resten av melet.

5. Kjevle deigen ut til en avlang leiv, 35x50 cm, ca. 1/2 cm tykk.

6. Skjær smøret til fyllet i tynne skiver, og legg på leiven. Bruk ostehøvel. Dryss sukker og kardemomme over. Rull sammen fra langsiden. Skjær i 1 1/2 cm tykke skiver.

7. Legg skivene på bakepapirkledd eller smurt stekeplate. Dekk til og etterhev ca. 30 minutter.

8. Pensle med egg, og stek ved 275 gr, midt i ovnen, ca. 7 minutter. I varmluftsovn ved 225 gr, ca. 10 minutter.

9. La wienersnurrene avkjøles på rist. Glaser dem.

### Tips

Snurrene bør serveres nystekte. Glaser ikke flere enn dem som går med. Resten fryser du ned, slik at de kan servers "nystekte" senere. Wienersnurrene kan fryses glaserte, men da må de tines i romtemperatur for at glasuren ikke skal smelte.
