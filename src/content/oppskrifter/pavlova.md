---
title: Pavlova
tags: ["dessert", "kake"]
ingredienser:
  [
    "eggehviter",
    "sukker",
    "maisennamel",
    "hvitvinseddik",
    "bringebæreddik",
    "vaniljekrem",
    "kremfløte",
    "pasjonsfrukt",
    "bær",
  ]
images: ["../../assets/recipe-images/web_pavlova.jpg"]
---

# Pavlova

## Ingredienser

### Marengsbunn

- 4 stk eggehviter
- 1/4 ts salt
- 250 g sukker
- 2 ts maisstivelse (maisenna)
- 1 ts hvitvinseddik eller bringebæreddik

### Pynt

- 1 pk. ferdig vaniljekrem
- 3 dl kremfløte
- 2 ss sukker
- 5 stk pasjonsfrukt
- ca. 300 g friske bær

## Instruksjoner

Stekes ved 160 gr. på midterste rille i ca. 60 minutter.

1. Ha romtempererte eggehviter i en ren, tørr bolle av glass eller rustfritt stål. Pisk dem sakte sammen med litt salt til de danner et mykt skum. Skru opp hastigheten til boblene i skummet er små og jevne. Når skummet danner stive topper, tilsett sukker, litt av gangen. Pisk til blandingen er myk og blank og alt sukkeret er oppløst. Ikke visp for lenge, da blir blandingen kornete.

2. Vend inn siktet maisenna og eddik med en skje. Legg bakepapir på et stekebrett, tegn en sirkel etter en kakefrom, ca. 22-24 cm. Ha blandingen i sirkelen,form det til en kake, ca. 2,5 cm høy.

3. Stek kaken ca. 1 time til bunnen er sprø på yttersiden, og lyst kremfarget. Skru av ovnen og la kakebunnen stå i stekeovnen til den er avkjølt. Ta den ut, snu den forsiktig og legg den på et fat.

4. Fordel vaniljekrem utover bunnen, pisk fløte og sukker til en myk krem og ha over. Pynt med pasjonsfrukt og friske bær.

### Tips

Bruk gjerne andre typer bær eller frukt, etter hvilken sesong det er. Marengsbunnen kan du lage flere dager i forveien. La den ligge på et tørt sted, med litt bakepapir rundt.
